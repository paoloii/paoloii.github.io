---
layout: post
title: 2022-07-16-T07.35.38
---

in epigrafe a *[Exquisite Cadavers](https://www.kandasamy.co.uk/exquisite-cadavers)* di Meena Kandasamy trovo una citazione di M. NourbeSe Philip che dice:

> The purpose of avant-garde writing for a writer of colour is to prove you are human.

fuori contesto, ma potrebbe essere lo scopo, o almeno un proposito, d’ogni scrittura quello di provare a dimostrare, o anche solo ricordare, la propria umanità. si possono vergare migliaia di pagine partendo da questo semplice assunto, dal moto oceanico dell’umanità ancorché dai rivoli capillari dell’identità. poi non è detto che sia opera semplice. la Kandasamy di cui sopra il suo libro lo compila in due colonne: in quella che sembra la principale si muove una giovane coppia londinese di finzione, e in quella a margine, corpo  minuto, caratteri variabili e inchiostro più chiaro, viene annotata la cronaca della stesura della prima. 

> No one treats us as writers, only as diarists who survived.

(forse) nel 2015, mentre ricomponevo un’edizione cartacea, poi stampata in pochissime copie — forse sette — di *tsunami notes*, man mano che affioravano ricordi, considerazioni e sdegnati addenda, ho ponderato seriamente l’idea di compilare note su note relative a quegli scritti derelitti per dare poi alle stampe quelle sole note senza il corpus che andavano a commentare. fantasma d’un fantasma etc. passati tanti anni, e vieppiù intensi, l’operazione è simile: una radiocronaca alla quale si accede in media res, privi del contesto che la informa. lettura come naufragio.

poi [più tardi](https://news.ycombinator.com/item?id=32112768):

> The author is grumbling that this very special purpose device doesn't have quite the feature set he wants. The era of writing on paper was backed by a large human staff of typists, rewriters, fact-checkers, editors, and Linotype operators. Everything was re-keyed several times before it reached print. It's not about  nostalgia for typewriters. It's about nostalgia for *servants*.   

l’unica spiegazione plausibile per ora è che come specie ci siamo smarriti in idiozie, e che quasi nessun gioco di dadi valga più lo straccio della tunica insanguinata. non ho particolare piacere a scrivere queste frasi funeste, e pertanto dovrei smetterla.